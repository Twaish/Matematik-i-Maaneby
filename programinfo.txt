Matematik i Måneby+

"Matematik i Måneby +" er et matematikspil, hvor børnene skal hjælpe rumvæsener med at opføre en by. Opgaverne er lagt ind under forskellige bygninger i rumbyen. Historien er ikke-lineær, og børnene motiveres hele tiden til at forbedre deres præstationer, fordi bygningernes detaljeringsgrad afhænger af elevens opgavebesvarelse. Spillerens præstationer gemmes automatisk i en logfil.

Børnene får øvet regnefærdigheder og problemregning i et pædagogisk univers med billeder, animationer, musik og tale. Blandt opgaverne er træning i de fire regnearter, geometriske former, areal og rumfang, brøker, procentregning og ligninger. De skrevne tekster oplæses af en vismandsfigur, som også kan give uddybende hjælp til opgaverne.

Inden spillet startes, kan der vælges klassetrin og opgavetyper. 

Målgruppe: Indskolingen og mellemtrinet i matematik.